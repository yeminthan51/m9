[

{
"image":"https://s3-ap-southeast-1.amazonaws.com/mobile.wunzinn.com/WZ_Timeline/2.4.18+to+8.4.18/Quote_of_the_Day/Moti_14.png",
"writer":"အောင်သင်း",
"message":"မိုးတွင်းမှာဆို တို့တွေ ရွံ့တွေ မတွေ့ရဘူးလား 
အဲဒီရွံ့ကို မင်းသွားခွာလည်းရတယ်  ငါသွားခွာလည်းရတယ် 
သဘာ၀ကအလကားပေးထားတာလေ 
အဲဒီရွံ့ကို မင်းကသွားမခွာဘူး
ငါကသွားခွာပြီး လောက်စာလုံးလုံးတယ် 
ငါကလုပ်အားထည့်လိုက်တာပေါ့ 
လောက်စလုံးတန်ဖိုးကို ဘယ်လာက်ဆိုပြီ
သဘာ၀ကိုငါက လုပ်အားထည့်လိုက်တော့ တက်မသွားဘူးလား
ငါ့ထက်တော်တဲ့ကောင်တယောက်က လောက်စလုံး မလုံးဘဲ ရေအိုးလုပ်မယ်ကွာ 
လုပ်အားတက်သွားတော့ တန်ဖိုးပိုတက်မသွား‌ ပေဘူးလား 
ငါတို့တွေ လေကို အလကားမရှူရဘူးလား 
ဒါပေမဲ့ စက်ဘီးတွေ ဆိုင်ကယ်တွေ လေထိုးရင် တစ်ဘီးကို ငါးဆယ် တစ်ရာမပေးရဘူးလား 
မင်းက အကိုရယ် လေအလကားရတာပဲလို့ ပြောကြည့်ပါ့လား 
မင်းကို ဟိုကပါးပိတ်ရိုက်မှာပေါ့့ 
သူ့လုပ်အားအတွက် ပိုက်ဆံယူရမယ်လေ 
ငါတို့တွေဟာ မွေးလာတုန်းက အတူတူပါဘဲ 
ကိုယ့်ကိုယ်ကို လုပ်အားထည့်နိုင်ရင် ထည့်နိုင်သလောက် တန်ဖိုးတက်လာမှာပါပဲလို့ ငါပြောချင်တယ်"
         
},
{
"image":"https://www.healthylifejournalmyanmar.com/wp-content/uploads/2020/12/131142435_1004312026758561_3451880950051945627_n.jpg",
"writer":"Unknown",
"message":"စာရိတ္တမာန
ကျွန်တော်တို့ငယ်စဉ်က ဆဋ္ဌမတန်း အထိ မြန်မာဖတ်စာကို သင်ကြရသည်။ ဖတ်စာနှစ်မျိုး ရှိသည်။ ခြင်္သေ့ဖတ်စာနှင့် ဒေါင်းဖတ်စာတို့ ဖြစ်သည်။ သက် ဆိုင်ရာဆရာများက မိမိတို့နှစ်သက်ရာ ဖတ်စာကို ပြဋ္ဌာန်းကြသည်ဖြစ်ရာ ကျွန်တော်တို့က 
တက္ကသိုလ်ဆရာကြီးက သူ၏ တပည့်များအနက်မှ သမီးအတွက် ခင်ပွန်းလောင်းတစ်ယောက်ကို ရွေးချယ်လိုသည်ဖြစ်ရာ တပည့်များအား မီး တို့အိမ်မှ အဖိုးတန်ပစ္စည်းတစ်ခုကို မည်သူမျှ မသိစေအောင် ယူလာခဲ့ရသည်ဟု မှာကြားစေခိုင်းလိုက်သည်။ တပည့်အသီးသီးက ကောက်ချက် သာ ရွှေ ငွေ ပုလဲ လည်ဆွဲ လက်ကောက် စသည်အားဖြင့် သူလာခဲ့ကြသည်။ တယောက်သော တပည့်ကမူကား ဘာကို ယူလာခဲ့ချေ။ ဆရာကြီးက အကြောင်းခြင်းရာကို မေးမြန်းကြည့်လိုက်တော့ ထိုတပည့်က ဆရာကြီးက မည်သူမျှ မသိအောင် ယူခဲ့ရမည်ဟု မိန့်မှာခဲ့ပါသည်။ ထို့ကြောင့် ယူလို့မရပါ။အခြားသူများ မသိအောင် ယူရန်ဖြစ်နိုင်ပါသော်လည်း ကျွန်တော်က သိနေပါသည်။ ကျွန်တော့်ကိုယ်ကျွန်တော် မသိအောင်ယူရန် မဖြစ်နိုင်ပါဟု ဖြေ
ကြားလေသည်။ ဆရာကြီးက ထိုတပည့်အား သမီးနှင့် ထိမ်းမြားပေးလိုက်လေသည်။
ထိုဝတ္ထုလေးမှာ ဒဏ္ဍာရီပဲလား၊ နိပါတ်တော်ပဲလား ကျွန်တော် သေချာ မသိပါ။ သို့သော် ကျွန်တော့်လိပ်ပြာထဲမှာ စွဲသွားခဲ့ပါသည်။ ကိုယ့်လိပ်ပြာကို ကိုယ်လှည့်စား၍ မရနိုင်ကြောင်း သိခဲ့သည်သာမက ထိုလိပ်ပြာကပင် ကျွန်တော့်သမာဓိကို ယနေ့တိုင် စောင့်ထိန်းပေးနေခဲ့သည်ဟု ယုံကြည်မိပါ သည်။
နောက်တစ်ခု ပြောချင်ပါသေးသည်"
},
{
"image":"https://bawa101.com/storage/article/2020/December/EMrMg7o0eqHll68zP2pr.jpg",
"writer":"ဘဝ",
"message":"စာစောင်လေးတစ်ခုတွင် ဖတ်ခဲ့ရခြင်း ဖြစ်ပါသည်။ ဘယ်စာစောင်လဲဆို တာကို မမှတ်မိတော့သော်လည်း ထိုဖြစ်ရပ်ကိုတော့ဖြင့် မမေ့တော့ပါ။ စာရိတ္တ ကိုယ်ကျင့်တရား ရိုးဖြောင့်မူအတွက် တကယ့်ဖြစ်ရပ် စာတမ်းပြိုင်ပွဲတွင် ပထမဆု ရသည်ဟု မှတ်မိနေပါသည်။
သူငယ်ချင်း နှစ်ယောက်က တစ်ယောက်က ခရီးသွားရမည်ဆိုတော့ တစ်ယောက်က ဘူတာကို လိုက်ပို့သည်။ ဘူတာရောက်မှ ထီလက်မှတ် ရောင်းနေသည်ကို တွေ့ရသောကြောင့် တစ်ယောက်တစ်စောင်စီ ထိုးကြ သည်။ မီးရထားက စတင်ထွက်ခွာနေပြီဖြစ်သောကြောင့်
တစ်ခါသော် ရှင်သာရိပုတ္တာမထေရ်ကြီးသည် အခြားရဟန်းတစ်ပါးနှင့်အထူ သီတင်းသုံး နေရသည်။ တစ်နေ့သော် ထိုအတူနေရဟန်းကြီး၏ မုန့်ချိုထုပ်ကို တွေ့မိရာ ရဟန်းကြီးကလည်း အချိန်မီ ပြန်မရောက်လာသောကြောင့် မုန့်ချို အချိန်လွန်ကာ အလဟဿ ပျက်စီးမည်ဟု အောက်မေ့ကာ မုန့်ချိုကို ယူ၍ ဘုဉ်းပေးလိုက်မိသည်။ ရဟန်းကြီး ပြန်ရောက်လာသောအခါ အခါလွန်ပြီး မုန့်ချိုပျက်စီးအံ့ စိုးသောကြောင့် ဘုဉ်းပေးလိုက်ကြောင်း ပြောပြသည်။ ရဟန်း ကြီးက “ချိုသောအရသာကို မမက်မောသူ အဘယ်မှာရှိအံ့နည်း”ဟု ဆိုသည်။ ရှင်သာရိပုတ္တာမထေရ်သည် “ဤယနေ့မှစ၍ ငါ၏ အအူအခွေတို့သည် မွတ်သိပ်သည်ဖြစ်၍ ပြင်ပသို့ထွက်ပြီး ကျက်စားလိုက ကျက်စားစေတော့ ငါမူကား မသင့် မအပ်သော အစာတို့ကို မစားတော့ပြီ” ဟု အဓိဋ္ဌာန် ပြုတော်မူသည်။
ကျွန်တော့်ရင်ထဲတွင် ထိခိုက်လှသော စကားမှာ ‘ငါ၏ အအူအခွေတို့ သည် မွတ်သိပ်လှသည်ဖြစ်၍ ပြင်ပသို့ထွက်ပြီး ကျက်စားလိုက ကျက်စားစေ တော့' ဟူသော စကားပင် ဖြစ်ပါသည်။ ဟူသော စကားထက် ပိုမိုပြီး ကျွန်တော့်ရင်ကို ထိခိုက်ပါသည်။
ဆိုသည်မှာ ဂျပန်တက်လာသောအခါတွင်လည်း ဂျပန်နှင့် သင့်အောင်ပေါင်း၊ ဘီအိုင်အေ ဝင်လာပြန်တော့လည်း ဘီအိုင်အေ ဗိုလ်တွေနှင့် ပလဲနံပသင့်အောင်လုပ်ပြီး သင့်သလို ကြီးပွားတတ်သောသူများ ဖြစ်ပါသည်။
ဆိုတာကတော့ ခေတ်ပျက်ကြီးထဲ အစောင့်လူသူကင်း မဲ့နေသည့် အိုးအိမ်တိုက်တာများကို ဖောက်ပြီး သယ်ယူတတ်သူများ ဖြစ်၏ သည်။ ဖောက်ရာပါပစ္စည်းများကို သိမ်းကျုံးဝယ်ယူပြီး တစ်ဆင့်ရောင်းချလျက်ပြောင်ပြောင်လက်လက် ဖြစ်လာတတ်သော ခေတ်ပျက်သူဌေးများလည်း ရှိ တတ်ပါသေးသည်။
သူတို့သည် များသောအားဖြင့် ပညာအခြေခံနည်းကြသည်။ သို့သော် လူရေးလူရာ ပါးနပ်ကြသည်။ ရပေါက်ရလမ်း အကွက်မြင်၍ လျင်မြန်သွက်လက် ကြသည်။
ကျွန်တော့်ဆရာ တောင်တွင်းကြီးသခင်ကျော်စိန် ပြောဖူးတာလေးတွေ ကို ထည့်ပြီးရေးလိုက်ချင်သည်။ ကျွန်တော်ငယ်စဉ်က မှတ်သားခဲ့ရသောကြောင့် ယနေ့ခေတ်လူငယ်များအား လက်ဆင့်ကမ်းသော သဘောဖြစ်ပါသည်။
အဲဒီလိုလူမျိုးတွေကို ဘယ်တော့မှ အားမကျနဲ့ကွ၊ သူတို့ရတဲ့ ငွေကြေးပစ္စည်းဆိုတာတွေက ပြဿဒါးငွေတွေကွ။ ရတဲ့အခိုက်မှာ တော့ ကုန်းလား ရုန်းလား ပြဿဒါးဆိုသလို ဖောဖောသီသီကြီး ရတာပေါ့။ အဲ- နောက်တော့လဲ 'လောင်လား ပြောင်လား ပြဿဒါဆိုသလို ခဏရှိရင် ကုန်သွားတာပဲ။ ဒီလိုလူမျိုးတွေ မြို့တိုင်း၊ ရွာတိုင်းမှာ ရှိတတ်ကြတာပဲ။ သူတို့ဟာ မြို့ရွာရဲ့ပြဒါးတိုင်ပဲ။ သူတို့ကောင်းစားနေရင် ခေတ်မကောင်းသေးဘူး လို့သာ အောက်မေ့ရော့။ ခေတ်လဲ ပြန်ကောင်းလာရော သူတို့လဲ မွဲတေသွား တာပဲ။ သူတို့ဘာသာသူတို့ ဘန်ဘောက်လုံချည် တရွှမ်းရွှမ်း စိန်လက်စွပ် တဝင်းဝင်း ဘယ်လိုကြီးပဲ ဝတ်လာလာ ဘယ်သူကမှ အထင်မကြီးဘူး။ ဘယ်လိုလုပ်ပြီး ကြီးပွားလာတယ်ဆိုတာကို အားလုံးက သိနေကြတာ မဟုတ်လား”
ကျွန်တော့်ဆရာ သခင်ကျော်စိန် ရယ်မောပြောခဲ့တာတွေပါ။
ယနေ့လူငယ်များသည် ကျွန်တော်တို့ငယ်စဉ်ကထက် ဉာဏ်ရည်လည်း သွက်လက်၊ ပညာလည်း ထက်မြက်အဘက်ဘက်တွင် သာလွန်၊ သတ္တိလည်း ချွန်ကြပါသည်။ သို့သော် - -
ဉာဏ်ရှိယောက်ျား၊ မှားလတ်သောခါ၊ ဆေးလွန်နာကို၊ ဆရာ နောက်ဆက်၊ အကုခက်သို့၊ ဖျက်၍အမြဲ၊ ပြင်နိုင်ခဲ၏ ဟူသော စကားကဲ့သို့ ထက်မြက်သူတို့ ပျက်သွားလျှင် ပြင်၍ မရအောင်
ဘဝတုံးသွားတတ်သည်။ သည်တော့ မာနကြီးဖို့ လိုပါသည်။
စာရိတ္တမာန ခိုင်မာကြီးရင့်ဖို့ လိုပါသည်။
ငါ၏ အူအခွေတို့သည် မွတ်သိပ်သည်ဖြစ်၍ ပြင်ပသို့ထွက်ပြီး ကျက်စားလိုက ကျက်စားစေတော့ ဟူသော စကားကို နားစွဲဖို့လိုသည်ဟု ထင်ပါသည်။
ပြဿဒါးစည်းစိမ်ကို အားကျမက်မောခြင်းမရှိ ပြုံးစိစိလုပ်တတ်အောင်
သတိရှိကြသင့်ပါသည်"
},
{
"image":"https://www.newmandala.org/wp-content/uploads/2012/06/Image-F.jpeg",
"writer":"Unknown",
"message":"မြန်မာအငွေ့အသက်
၂၅-၁၁-၂ဝဝ၄ တွင် ကျွန်တော် ငရုတ်ကောင်းဆိုသော မြို့ကလေးသို့ စာပေဟောပြောပွဲ သွားခဲ့ရသည်။ ပုသိမ်၊ ချောင်းသာကတစ်ဆင့် စက်လှေစီးသွားရသော မြို့နယ်စာရင်း ပေါက်စ မြို့ကလေးဖြစ်သည်။ ကျွန်တော်နှင့်အတူပါလာသော စာရေးဆရာတွေက အဏ္ဏဝါစိုးမိုး၊ မကွေးလှမြင့်နှင့် စာဆို တေးသံရှင် ဂီတာဖေဝင်းတို့ဖြစ်သည်။ ၂၅ ရက်ညမှာနား၊ ၂၆ရက် သဟော၊ ဟောပြီးပြီးချင်း စက်လှေဆင်း၊ ၂၇ရက်နေ့ ညနေ ပြန်ရောက်၊ ခရီးပန်းသည်နှင့် ၂၈ရက်နေ့တွင် အနားယူနေ သက်သည်။ 
ထိုသို့ အနားယူနေခိုက်တွင်ပင် စိန်မျိုးမြင့်ကြီး ပေါက် သာသည်။ တစ်လုံးတိုးထားလိုက်သည်က အသက်ကြောင့်မဟုတ်၊ အကောင်အထည်ကြီးလွန်းလို့ဖြစ်သည်။ တစ်ခါကတော့ ကျစ်လျစ်ဖျတ်လတ်သည့် လက်ရွေးစင် အားကစားသမား တစ်ယောက်ပါပဲ။ ခုတော့ဖြင့် ကျွန်တော့်အိမ်လှေကားကိုပင် သူ့ဗိုက်ကြီးကို သယ်ပြီး တက်နေရသည်။ နဂိုက အကောင် အထည်ကြီးရသည်တွင် ဗိုက်ကပါ နည်းနည်းရွှဲလာလေတော့ ပိုပြီး အကောင်ကြီးလာပြန်တော့သည်။
မတွေ့ရသည်မှာ ကြာသောကြောင့် ဝမ်းသာမိသည်။ ထို့ထက်ပို၍ ဝမ်းသာမိသည်က စာအုပ်တစ်အုပ် လက်ဆောင် လာပေးသောကြောင့် ဖြစ်သည်။ စာအုပ်အမည်က Myanmar Smiles (မြန်မာ့အပြုံး) ဆိုလိုက်ကြပါစို့။ တကယ်ဆိုတော့ စာအုပ်ဟုဆိုသည်ထက်  ဟု ဆိုလျှင် ပိုပြီးမှန်ပေလိမ့်မည်။ တစ်အုပ်လုံး အမှာစာမှအပ ဓာတ်ပုံတွေချည်းဖြစ် သည်။ အမှာစာကိုပင် အင်္ဂလိပ်လိုရေးထားသည်။ စာအုပ် နာမည်နှင့် လိုက်လျောလိုက်ပုံက အပြုံးဓာတ်ပုံချည်းပဲ ဖြစ်နေ သောကြောင့် စာအုပ်ကိုကြည့်နေရင်း ကြည့်သူမှာ မုဒိတာအပြုံး မရပ်မနား ပေါ်လာနေမည်မှာ အမှန်ဖြစ်သည်။
စာအုပ်ဖုံးတွင် ရေးထားသည်က  Myanmar Smiles တဲ့  နောက်ပြီး Photo by Sein Myo Myint, Bagan Maung Maung,Ma Ohnmar တဲ့။ ဓာတ်ပုံပညာရှင်များဖြစ်သော စိန်မျိုးမြင့်၊ ပုဂံမောင်မောင်နှင့် မဥမ္မာတို့ တင်ပြသည်ပေါ့။ နိုင်ငံခြားသားများအတွက် ရည်ရွယ်ထုတ်ဝေသော စာအုပ်ဟု ဆိုရပါလိမ့်မည်။ ကျွန်တော် ဖတ်ရှုမှတ်သားမိသ လောက်ကို ပြောရလျှင် မြန်မာ့အပြုံးမှာ ကမ္ဘာကျော်သည်ဟု ပြောလိုက်ချင်မိသည်။ မြန်မာပြည်သို့ ရောက်ဖူးသော နိုင်ငံခြားသားဟူသမျှ ပျူငှာသော မြန်မာ့အပြုံးကို အသိအမှတ်မပြုဘဲ မနေနိုင်အောင် ဖြစ်ခဲ့ကြသည်။
အမျိုးသား ပါးရဲထိုးတာ မရှိသလောက် ဖြစ်သွားပြီ။ ဒါကြောင့် ရှားရှားပါးပါး ရိုက်ခဲ့ရတဲ့ ဓာတ်ပုံပါဆရာအတွင်းစာမျက်နှာတွေကို တစ်ရွက်ချင်းလှန်ကြည့်သွားလိုက်တော့ မြန်မာအမျိုးသားအမျိုးသမီးဓာတ်ပုံ လေးငါးပုံ လောက်သာ ပါမည်ထင်သည်။ အားလုံး တိုင်းရင်းသား တိုင်းရင်းသူတွေ၏ ပုံတွေသာ ဖြစ်သည်။ အရွယ်တွေကလည်း စုံလိုက်ပါပေ့။ လူမျိုးကလည်း စုံလိုက်ပါပေ့။ ရှမ်း၊ချင်း၊ ကချင်၊ ကရင်၊ ဓနု၊ ပဒေါင် စသည်ဖြင့် တစ်ပြည်လုံးတွင်ရှိသည့် တိုင်းရင်းသားပေါင်းစုံဟုသာ ဆိုလိုက်ရပါတော့မည်။ သူတို့ရိုးရာ အဝတ်အစား အသုံးအဆောင်တွေကိုပါ တွေ့နေရသည်မို့ သူတို့ သုံးယောက် ဘယ်မျှလောက် ပင်ပန်းကြီးစွာ ခရီးလှမ်းခဲ့ကြ ကြောင်း သိသာလှပါသည်
},
{
"image":"https://www.azquotes.com/picture-quotes/quote-i-still-oppose-visit-myanmar-year-and-i-would-ask-tourists-to-stay-away-burma-is-not-aung-san-suu-kyi-148-11-24.jpg",
"writer":"Unknown",
"message":".ယခုတော့ဖြင့် ထိုနေ့က ဆံပင်ညှပ်ထွက်လာရင်း ကျွန်တော့်ကို စာအုပ်ဝင်ပေးရင်း သုံးနာရီလောက် သူပြောပြ သွားသည့် ဓာတ်ပုံပစ္စည်းတွေအကြောင်း၊ ကွန်ပျူတာဆက်စပ် အသုံးပြုပုံအကြောင်း၊ နောက်ဆုံးပေါ်ကင်မရာအကြောင်းတွေ ကို ကျွန်တော် ပါးစပ်ဟောင်းလောင်းနှင့် နားထောင်နေရသည်။ ဘာမှ ကောင်းကောင်းနားမလည်ပါချေ။ မှန်းလိုက်မိသည်က သူ့မှာ ထိုထိုသော ဓာတ်ပုံဘက်ဆိုင်ရာပစ္စည်းတွေ သိန်းငါးဆယ် ဖိုးလောက်ထက်မနည်း ရှိနေသည်မှာ အမှန်ဖြစ်သည်။
ဓာတ်ပုံနှင့်ပတ်သက်ပြီး အာရှတစ်ခွင်ကိုလည်း ခရီးတွေ အခေါက်ခေါက်ထွက်ခဲ့ပြီးပြီ။ ကျွန်တော်နှင့် ဘာဆိုဘာမျှ မဆိုင်လောက်အောင် အသိအမြင် ကျယ်နေခဲ့ပြီ ဖြစ်သည်။
ထို့ကြောင့် “ကျွန်တော်တို့ မျက်စိအောက်တွင်ပဲနော်” ဟု မုဒိတာစကား ဆိုခဲ့မိခြင်း ဖြစ်သည်။
သူကလည်း နားလည်ပါသည်။ ကျွန်တော့်စကား အတွက် ပီတိဖြစ်နေဟန်ရှိသည်။ ထိုကဲ့သို့ ဖြစ်နေရာမှ ...
“ကိုစန်းမြင့်ကြီးကို သတိရလိုက်တာ” တဲ့။ ကိုစန်းမြင့်ဆို သည်က ရှုမဝ၊ ပေဖူးလွှာတို့တွင် စာတည်းလုပ်ခဲ့သော ‘မောင်မြင့်မြတ်’ တွဲဖက်တွေ မဟုတ်လား။
ထို့နေ့က စိန်မျိုးမြင့်ကြီး ပြန်ခါနီးတွင် ပြောသွားသော စကားများကို ကျွန်တော် တင်ပြလိုသောကြောင့် ဤဆောင်းပါးကို ကျွန်တော် ရေးလိုက်ခြင်း ဖြစ်ပါသည်။ သူပြောတာက . . .
“ဆရာရေ...ကျွန်တော် ပြောချင်တာလေး တစ်ခု ရှိတယ်။ ကျွန်တော်လေ အရှေ့တောင်အာရှကစလို့ အာရှနိုင်ငံ တွေကို အတော်လေးကို နှံ့အောင်ရောက်ခဲ့တယ်။ ပန်းချီပြခန်း တွေ၊ ပြတိုက်တွေကိုလည်း ရောက်ခဲ့တယ်။ ကျွန်တော်တို့ ဓာတ်ပုံ ဆိုတာကလဲ ပန်းချီနဲ့ တစ်ကြောတည်းမဟုတ်လား။ ပန်းချီ အနုပညာမျက်စိမရှိရင် အောင်မြင်တဲ့ ဓာတ်ပုံဆရာတစ်ယောက် ဘယ်တော့မှ မဖြစ်နိုင်ဘူးလေ။ ဒီတော့ ရောက်လေရာမှာ ပန်းချီ ပြခန်းတွေ၊ ပြတိုက်တွေကို ရောက်အောင်သွားရတယ် ဆရာ။
“အဲဒီမှာ ကျွန်တော် သတိထားမိခဲ့တာလေးတွေကို ပြော ချင်တယ်။ ဆရာလဲသိပါတယ်။ တရုတ်၊ ဂျပန်၊ ကိုရီးယား၊ ဗီယက်နမ် ဆိုတာတွေဟာ ယဉ်ကျေးမှုရော လူမျိုးချင်းပါ အတော်ကို နီးစပ်ကြတာပဲ။ 
ဒါပေမဲ့ဆရာရေ . . . ကျွန်တော် ပန်းချီကားတွေကို ကြည့်လိုက်ရင် ဒါဖြင့် ဂျပန်ပန်းချီပဲ၊ ဒါဖြင့် ဗီယက်နမ်ပန်းချီပဲ ဆိုတာကို ကောင်းကောင်းခွဲနိုင်တယ်။ ပြာနှမ်းနှမ်းအရောင်ကလေးနဲ့ ခမောက်ကိုတွေ့လိုက်ရင် ဒါဖြင့် ဗီယက်နမ်ပန်းချီပဲဆိုတာမျိုး ချက်ချင်းသိတယ်။ ဆိုလိုတာက ထိုင်း၊ မလေးရှား အားလုံးပေါ့ဆရာ။ သူတို့မှာ အမျိုးသားဟန်အမြဲပါလေ့ရှိတယ်။ ဆရာသဘောမတူရင်တော့ဖြင့် မသိဘူး။ ကျွန်တော်တို့ဆီမှာ တချို့ပန်းချီဆရာတွေက အရောင်တွေကို ကစားပြီး ရေးချင်တတ်ကြတယ်။
“ဆရာ အရောင်ချည်းသက်သက်က အမျိုးသားဟန်၊ အမျိုးသားအငွေ့အသက်ကို ပေါ်အောင်လုပ်နိုင်တာမဟုတ်ဘူး လို့ ထင်မိတယ်။ ဆရာတော့ဖြင့် ဘယ်လိုသဘောထားမယ် မသိဘူး”
“ဒီမယ် ကိုစိန်းမျိုးမြင့် . . . အဲဒီစကားကို ကျွန်တော် ကြိုက်တယ်။ သွားလေသူ ပေါ်ဦးသက်လေ ...
ကိုရင်ကလေး တွေ၊ ဘုန်းကြီးကျောင်းသားကလေးတွေ . . .
“ဟုတ်ပါ့၊ ပါးစပ်ပြဲကလေးတွေနဲ့လေ”
“နောက်ပြီး မင်းဝေအောင်”
“ဟုတ်ပါ့ဆရာ ... သူကလဲ ဘုရားကျောင်းကန် သမား။ အဲဒါတွေကို နိုင်ငံခြားသားတွေက ကြိုက်နေကြတာ။ မြန်မာ့အငွေ့အသက်တွေက တစ်ပုံကြီးပါနေတာ ဆရာရဲ့”
သူပြောနေစဉ်မှာပင် မင်းဝေအောင်၏ ပန်းချီကားတစ်ခု ကို သတိရလိုက်မိသည်။ ပန်းချီကားပုံက သီလရှင်သုံးလေးပါး လမ်းလျှောက်လာကြပုံ ဖြစ်သည်။ နေရောင်က နောက်ကထိုးနေ သည်။ ဘီလရှင်တွေရဲ့ ဝတ်ရုံကို နောက်ကနေ နေရောင်ထိုး နေတော့ နေရောင်ထဲတွင် လွင့်နေသည့် ဝတ်ရုံအရောင်က တစ်မျိုး၊ ကြိုက်လိုက်သမျှ ကျွန်တော် ခုထက်တိုင် မျက်စိထဲကမထွက်။ သို့သော် အောင်သင်းတို့လိုကောင်မျိုးက ဒီပန်းချီ ကားမျိုး အနားမကပ်နိုင်။
*
ကျွန်တော့်ဆောင်းပါးကို ငရုတ်ကောင်းစာပေဟောပြောပွဲနှင့် ဖွင့်ခဲ့သည်ကို စာဖတ်သူ သတိရပါလိမ့်မည်။ ဟောပြောပွဲတွင် အဏ္ဏဝါစိုးမိုးလည်း ပါလာခဲ့ကြောင်းကို ကျွန်တော် ဖော်ပြခဲ့ပါသည်။ သူက ရေတပ်သား။ လုပ်သားကောလိပ်တွင် ပညာ ဆက်သင်လေတော့ ကျွန်တော့်တပည့် ဖြစ်ခဲ့သေးသည်။ ကျွန်တော်ကတော့ ဘယ်မှာ မှတ်မိပါ့မလဲ။ သူပြောလို့သာ သိရ ခြင်းဖြစ်သည်။ ရေတပ်ကထွက်တော့ သင်္ဘောလိုက်။ နိုင်ငံပေါင်း ၆၈ နိုင်ငံ ရောက်ခဲ့သည်ဆိုကိုး။ သူ့ဘာသာ နိုင်ငံပေါင်း တစ်ထောင် ရောက်ခဲ့ပါသည်ဆိုလျှင်လည်း ကျွန်တော် စိတ်မဝင် စားလှပါ။ ငရုတ်ကောင်းရောက်သည့်ညက သူပြောသော စကားကိုတော့ဖြင့် ကျွန်တော် သတိရနေမိသည်။ သူကတော့ အမှတ် မထင် ရယ်ရယ်မောမော ပြောသွားတာပါပဲ။ ပြောသွား သည်က ...
"ဆရာရေ . . . ကျွန်တော်တို့ သင်္ဘောသားဆိုတာက နိုင်ငံပေါင်းစုံက လူမျိုးပေါင်းစုံနဲ့ တစ်သင်္ဘောတည်းစီး တစ်ခရီး တည်းသွား လုပ်နေကြရတာ။ ဒါနဲ့ တစ်နေ့မှာတော့ အကောင်တစ်ကောင်က မင်းတို့မြန်မာသီချင်း နားထောင်ချင်တယ်ကွာ လို့ဆိုတာနဲ့ ကျွန်တော်က ပါလာတဲ့ ခေတ်ပေါ်ကက်ဆက်သီချင်း ခွေလေးတွေကို ဖွင့်ပြတယ်။ ဟာ ဆရာ့နှယ် ... သူတို့က အဲဒါ ဘရာဇီးက ဘယ်ကောင်မ ဆိုထားတဲ့ ဘာသီချင်း ဟ၊ နောက်တစ်ခုဖွင့်ပြလိုက်တော့ ဟ . . . အဲဒါ ပြင်သစ်က ဘယ်အကောင်ဆိုထားတဲ့ သီချင်းဟလို့ ပြောကြတာနဲ့ ဘာလုပ် ရမှန်းမသိတော့ဘူး။ နောက်ဆုံးတော့ စိတ်ညစ်ညစ်နဲ့ ကိုထွန်းရွှေရဲ့ အိုးစည်သီချင်းကို ဖွင့်ပြလိုက်တယ်။ အဲဒီကျတော့ ငနဲတွေ ရွစိရွစိဖြစ်လာပြီး အော်ကြဟစ်ကြနဲ့ က,တော့မလို ခုန်တော့မလို ဖြစ်ကုန်ကြတာပဲ။ အမယ်လေး...ကိုထွန်းရွှေ ကယ်ပေလို့ ဆရာရေ့။ သူသာမကယ်ရင် သေဖွယ်ရာရှိတော့တယ်ဆိုတာ တကယ်ကြုံခဲ့ရတာ ဆရာရေ့” တဲ့။
သူကတော့ ပေါ့ပေါ့ပါးပါး ရယ်ကာမောကာ ပြောသွား ခြင်း ဖြစ်ပါသည်။ သို့သော် . . . ...
ကျွန်တော်က ဘာမှထပ်ပြောစရာမလိုအောင် ပြည့်စုံ သွားပြီဟု ထင်နေမိပါသည်။
#ဆရာအောင်သင်း
Beauty Max မဂ္ဂဇင်း
ဒီဇင်ဘာ၊ ၂၀၀၅"
},
{
"image":"https://pbs.twimg.com/media/E11utGvVEAQQnrQ.jpg",
"writer":"Unknown",
"message":"လူတွေဟာ ဒေါင်းကိုသတ်ကြတာဟာ အသားကိုမက်မက်မောမော စားချင်လွန်းလို့ မဟုတ်ပါဘူး။သူတို့ရဲ့ ကျက်သရေဆောင် အမြီးကို လိုချင်လို့ သတ်တာဖြစ်ကြောင်းကိုပြောခဲ့ဖူးပါတယ်။မိန်းကလေးတွေမှာလဲ ဒီလိုပါပဲ ၊လှရင်ချောရင် လူချစ်လူခင် ပေါသလောက် အန္တရာယ်လဲများတာပါပဲ။
မိန်းမချောလေးတွေမှာ အန္တရာယ်နှစ်မျိုး ရှိတတ်ပါတယ်။ပထမအန္တရာယ်ကတော့ သူတို့ကိုယ်သူတို့ လှတယ်ဆိုတာကို သိနေတာကြောင့် အဲဒီအလှကို ပြစားလိုသော အန္တရာယ်ပါပဲ။ဆိုလိုတာက သူတို့အလှမှာ သူတို့ကိုယ်တိုင် ယစ်မူးနေပြီးတော့ သူတို့ကိုယ်သူတို့ လှသည်ထက်လှအောင်၊အများက စိတ်ဝင်စားအောင် အားထုတ်နေတတ်ခြင်းဖြစ်တယ်။သူ့စိတ်ထဲမှာ သူ့အလှကို ပြင်ဆင်မွန်းမံနေဖို့ကလွဲလို့ ဘာကိုမှ ဟုတ်တိပတ်တိ စိတ်ဝင်စားမှုမရှိတော့ဘူး။
ရုပ်ရည်ချောမောတာကြောင့်၊စန်းပွင့်တာကြောင့် လင်ကောင်းသားကောင်း ရရင်တောင်မှ သူတို့ဟာ အိမ်ရှင်မ တစ်ယောက်အနေနဲ့ အောင်မြင်မှုမရတတ်ကြဘူး။မိဘ တစ်ယောက်အနေနဲ့လည်း သားသမီးတွေကို ထိန်းသိမ်းပျိုးထောင်ရာမှာ လိမ္မာမှုနည်းတတ်ကြတယ်။ အလိမ္မာတရားကိုပေးတဲ့ စာတွေပေတွေကို စိတ်ဝင်စားမှု နည်းပါးခဲ့တယ် မဟုတ်လား။
ဒုတိယ အမျိုးအစား အန္တရာယ်ကတော့ ပတ်ဝန်း ကျင် အလိုလိုက်မှုကြောင့် ကလေးဆိုးကြီးတွေလို ပျက်စီးသွားတဲ့ အန္တရာယ်ပါပဲ။သူ့ကိုယ်သူသာလျှင်စိတ်ဝင်စားပြီး ပတ်ဝန်းကျင် တစ်ခုလုံးက သူ့အလိုကို လိုက်စေချင်တာမျိုးပေါ့။ ကိုယ်က ရမှပေးတာမဟုတ်ဘဲ ကိုယ်ကပေးနိုင်တာဟာလည်း သုခဆိုတာကို နားလည်သင့်ကြတယ် မဟုတ်လား။အကူအညီ တောင်းခံရတာထက် ကူညီနိုင်တာက ပိုပြီး ကောင်းတယ်မဟုတ်လား။
ကိုယ့်ကိုယ်ကိုယ်သာလျှင် ဗဟိုထားမိပြီးစဥ်းစားတတ်တဲ့ အကျင့်ကြီးပါသွားလို့ရှိရင် ရုပ်ချော မနောကောင်း ဘယ်မှာဖြစ်နိုင်ပါ့မလဲ။ "စိတ်လှတယ်ဆိုတာရဲ့ လိုရင်းသဘောကိုလှမ်းပြီး စဥ်းစားလိုက်ရင် မိမိကြောင့် သူတစ်ပါး ဆင်းရဲခြင်းမဖြစ်စေဘဲ၊ မိမိကြောင့် သူတစ်ပါးမှာ ချမ်းသာခြင်း ဖြစ်စေတာပါပဲ။
လှပင်လှသော်လည်း မိမိအလှကို အမှတ်မထင်ထားပြီး သူလိုငါလိုနေသွားတတ်တဲ့ မိန်းကလေးတွေဟာ လူမှုဘဝ၊ အိမ်ထောင်သည်ဘဝ၊ မိခင်ဘဝ စတဲ့ ဘဝ အားလုံးမှာ အောင်အောင်မြင်မြင် ဖြစ်သွားတတ်တာကို တွေ့ လေ့ရှိပါတယ်။သူတို့ရဲ့ သားသမီးတွေ ကျတော့လည်း လိမ္မာရေးခြားရှိကြတာကို တွေ့ရပြန်တာပဲ။ 
ကိုယ့်အလှကိုယ်ယစ်မူးခဲ့တဲ့ မိန်းကလေးတွေကျတော့ သူတို့ဘဝမှာ တင့်တင့်တယ်တယ် ဖြစ်သွားပေမယ့် သားသမီးတွေကို ထွန်းထွန်းပေါက်ပေါက် ဖြစ်လာအောင် ပျိုးထောင်ပေးနိုင်မှု နည်းပါးတတ်တယ်။📖
တကယ်စဥ်းစားကြည့်လိုက်ရင် ရုပ်ဘယ်လောက်ပဲ လှနေနေ အရွယ်ကိုတားဆီးလို့တာမှ မဟုတ်ပါပဲကလား။ရုပ်အလှဆိုတာ ကာလကန့်သတ်မှု ရှိနေတာကိုး။စိတ်အလှ၊ ပညာအလှ ကသာလျှင်ရေရှည်ခံတယ်မဟုတ်လား။ရုပ်သာလှပြီး စိတ်ကမလှရင် ရုပ်လှတာက မှေးမှိန်သွားတတ်စမြဲ ဆိုတာကို သိနေဖို့လိုအပ်ပါတယ်။
ဆရာဦးအောင်သင်း
#မျိုးဆက်သစ်တိုးတက်ရစ်ဖို့
ရုပ်ချောမနောကောင်းသူများဖြစ်ကြပါစေ"
},
{
"image":"https://i.pinimg.com/236x/72/9d/fc/729dfc45d43fd1453f07eae1b03e91b8.jpg",
"writer":"Unknown",
"message":"ဆရာကြီးရေ
ပြီးခဲ့တဲ့ စက်တင်ဘာ ၂၈ရက်နေ့က တောင်တွင်းကြီးမှာ နှစ်ခြောက်ဆယ်အတွင်း မိုးရေချိန် စံချိန်တင်ရွာသွန်းပြီး ရပ်ကွက်အတော်များများမှာ ၅ရက်လောက်ထိ ဆိုးဆိုးရွားရွား ရေကြီးခဲ့ပါတယ်။ ဆရာကြီးတည်ထောင်ခဲ့တဲ့ လောကအလင်းစာကြည့်တိုက်ပါ ရေဘေးသင့်ခဲ့ပါတယ်။
 အဆုံးအရှုံး ကြီးမားလိုက်တာဗျာ။
ဆရာကြီးသာရှိရင် အလွန်စိတ်မကောင်းဖြစ်နေမှာ အသေအချာပါ။
ဆရာကြီးရေးခဲ့တဲ့ လောကအလင်းစာကြည့်တိုက်ဖြစ်ပေါ်ခဲ့ပုံဆောင်းပါးလေး အောက်မှာ ဖော်ပြလိုက်ပါတယ်ခင်ဗျာ။
          လွန်ခဲ့တဲ့ လေးငါးခြောက်နှစ်က တောင်တွင်းကြီး ရှင်ဥက္ကဋ္ဌ သက် တော် ၁ဝ၅ နှစ်အတွက် ငါလဲ တောင်တွင်းကြီးကို ပြန်ရောက်ခဲ့ တယ်။ အဲဒီမှာ တောင်တွင်းကြီး လောကအလင်း စာကြည့်တိုက်ကို ငါရောက်သွားခဲ့တယ်။
လောကအလင်း စာကြည့်တိုက် ဖြစ်ပေါ်လာပုံကို ပြောလိုက်ရဦးမယ်။ အဲဒီ ရှင်ဥက္ကဋ္ဌ မွေးနေ့ပွဲအပြီးမှာ တောင်တွင်းကြီးက လူငယ်တွေနဲ့ တွေ့ဆုံပြီး စကားဝိုင်းဖြစ်သွားခဲ့တယ်။လူငယ်တွေဆိုသော်လည်း ကြေးရ တတ်မြို့မျက်နှာဖုံးလူကြီးများဖြစ်တယ်။ ငါတို့ တောင်တွင်းကြီးမြို့ဟာ စာကြည့်တိုက် အစဉ်အလာကြီးဟာ ငါမှတ်မိသလောက် မကွေးတိုင်း တစ်ခုလုံးမှာ အကြီးဆုံး စာကြည့်တိုက် ဖြစ်ခဲ့ဖူးတယ်။ ဆရာကြီး ဦးစံမြဆို တာက ဦးဆောင်ခဲ့တယ်။ အခုတော့ မင်းတို့ဖြစ်နေတာက ဟိုနားတစ်ခု ဒီနားတစ်ခု ရပ်ကွက်စာကြည့်အသင်း လေးတွေဖြစ်နေတယ်။ ဒါတွေ လောက်တင် ကျေနပ်မနေသင့်ဘူး။ တကယ့်အားထားလောက် တဲ့၊ ကိုး ကားလောက်တဲ့ စာကြည့်တိုက်ကြီး ဖြစ်အောင်လုပ်ကြပါ။ မင်းတို့သိတဲ့ အတိုင်း ငါက စာရေးဆရာတစ် ယောက်သာဖြစ်ပါ တယ်။ မချမ်းသာ ဘူး။ ဒါပေမယ့် အခုငါက ငွေတစ် သိန်းအခြေခံ မတည်ပေးလိုက်ပါ့မယ်။ မင်းတို့က သူဌေးတွေဝိုင်းကြဝန်းကြ ပေါ့
အဲဒီလိုပြောလိုက်တာနဲ့ သက် ဆိုင်ရာအာဏာပိုင် တာဝန်ရှိသူက လည်း မြို့လယ်မှာ မြေနေရာလေးတစ် ခု ခွင့်ပြုပေးတယ်။ ငါမှတ်မိသ လောက် သူ့နာမည်က ဦးလှကြိုင်တဲ့။ မမေ့စကောင်းသော ပုဂ္ဂိုလ်ပေါ့။
အခုတော့ဖြင့် စာကြည့်တိုက်က ကွန်ပျူတာတွေ ဘာတွေနဲ့ ဝေဝေ ဆာဆာကြီး ဖွံ့ဖြိုးလာပါပြီ။ အုပ်ချုပ် ရေးမှူး၊ ဝန်ထမ်း၊ စာကြည့်တိုက် တာဝန်ခံ၊ ရုံးစေ စသည်အားဖြင့် တင့်တင့်တယ်တယ်ဖြစ်လာခဲ့ပါပြီ။
ငါရေးခဲ့တဲ့စာအုပ်စာတမ်းတွေ ကို ငါသေရင် သားသမီးတွေက အမွေဆက်ခံကြမှာပဲ။ ဒါပေမယ့် သားသမီးတွေက သူသူငါငါ ခွဲကြ ဝေကြရင်း ပျောက်ပျက်သွားနိုင်တယ်။ ဒါကြောင့် ငါရေးတဲ့စာအုပ်စာပေတွေ ကို တောင်တွင်းကြီး လောကအလင်း စာကြည့်တိုက်ကို လှူဒါန်းလိုက် တယ်။ လှူလိုက်သမှ တပည့်ရှေ့နေ တွေနဲ့ စာချုပ်စာတမ်း သေချာရေးပြီး လှူတာ။ အဲဒီမှာ စာကြည့်တိုက်သား စာသမားလူငယ်တစ်ဦးက ဒေါနဲ့မောနဲ့ စကားဆိုလာတယ်။
သူ့ကဗျာဆရာနာမည်က မောင်စူးရှတဲ့။ သူ့ကဗျာတွေက ဘယ် လောက်ထိစူးရှတယ်ငါမသိဘူး။ ဒါပေမယ့် စကားပြောရင်တော့ အလွန်ကို စူးစူးရှရှ ကျယ်ကျယ် လောင်လောင် ပြောတတ်တယ်။ သူကထပြီးပြောလိုက်တာက-
ဆရာ-စာကြည့်တိုက်ဆိုတာ က အဆင်မသင့်ရင် ပျက်နိုင်တယ်။ မတော်တဆ ပျက်သွားရင် ဆရာ့ အလှူစာအုပ်တွေဟာ ကမောက်ကမ ဖြစ်သွားနိုင်တယ်။ ဒီတော့ ဖောင်ဒေး ရှင်းလုပ်စေချင်တယ်။ ဆရာတော် ရှင်ဥက္ကဋ္ဌရဲ့ နောက်ပိုင်းမှာ တောင် တွင်းကြီးမြို့ရဲ့ ဂုဏ်သရေကို အ ဆောင်နိုင်ဆုံးဟာ ဆရာဦးအောင်သင်း သာလျှင်ဖြစ်ပါတယ်။ ဒါကြောင့် လောကအလင်းစာပေဆု စာမူဆုပြိုင်ပွဲ လုပ်ပြီး ဆုပေးစေချင်ပါတယ်”
ငါလဲတကယ့်ကို ခေါင်းကြီးပြီး နားထင်နားရင်းပူသွားတာပါပဲ။ ဘယ်တုန်းကမှ စိတ်ကူးမမျှော်မှန်းတဲ့ စကားတွေကို ကြားလိုက် ရတယ် မဟုတ်လား။ ဒီတော့ ဘာပြန်ပြော လိုက်ရမှန်းမသိဘူး။ အဲဒီမှာ ကျန်တဲ့ လူငယ်လေးတွေက"
},
{
"image":"https://i.pinimg.com/originals/1f/11/42/1f1142d5245f4f87c5f3d777d6a86279.jpg",
"writer":"Unknown",
"message":"ကျမ မှာ မျက်လုံးပြူးမျက်ဆံပြူးနဲ့ မုန့်ဟင်းခါးဖတ်ကို မကြီးကြီးလမ်းထဲဆိုက်ကားနဲ့ပြေးဝယ်၊ ဆီချက်တွေ ဒရောသောပါးချက်၊ ကျန်တဲ့ငါးဆီသတ်လေးအဆင်သင့်ပြင်ထား။
ဟင်းရည်နဲ့ကျွေးရင် ဘယ်လိုမှ မလောက်နိုင်တော့ဘူး ဆိုတာသိလို့ မုန့်ဖတ်သုတ်ရတာပေါ့။ 
အိမ်မှာတို့ဖို့ဝယ်ထားတဲ့ မြင်းခွာရွက်လေးကို ပုဇွန်ခြောက်လေးထောင်းထည့်ပြီး ဂက်စ်မီးဖိုပေါက်စလေးနဲ့ ကမမ်း ကတမ်း ဟင်းခါးထ ချက်။
အိမ်က ပဲမှုန့်က တောင်တွင်းကပဲမှုန့်ဆိုတော့ စေးပိုင်ပြီးအင်မတန်ကောင်းတာကိုး။
ငါးဆီသတ်လေးနဲ့ မုန့်ဖတ်နဲ့ ဆီချက်နိုင်နိုင်လေးဆမ်း၊ နယ်ဖတ်ကောင်းအောင် မုန့်ဟင်းရည်လေး ထည့်၊ ငံပြာရည်၊ ငရုပ်သီးမှုန့်လေးနဲ့ သံပုရာသီးအချဉ်လေးနဲ့ သုပ်ရတာ။
နေ့ခင်း ၂ နာရီလောက်ဆိုတော့ လူတွေက ဆာကြပြီလေ။
အိမ်နောက်ဖေးမယ် ပွဲတင်တဲ့ကြွေရည်သုတ်ဇလုံကြီးနဲ့ အဆက်မပြတ်နယ်ရတာ။ အလျင်ကိုမမီဘူး။
ခဏနေတော့ ကျမ နယ်နေတဲ့ ဇလုံရှေ့
လူနှစ်ယောက်ဆောင့်ကြောင့်လေးထိုင်ပြီး ပန်းကန်ပြားထိုးပေးလို့
ထပ်ထည့်ချင်တာလား။ ရမယ်နော် 
လို့ပြောပြီး မော့ကြည့်လိုက်တော့
 အန်ကယ်ဦးမြသန်း
 နဲ့ ဆရာပြေ နဲ့ နှစ်ယောက်။
 ပန်းကန်လေးတွေ ကိုယ်စီကိုင်ပြီး
 ပြုံးစေ့စေ့ လေးတွေနဲ့"
},
{
"image":"https://i.pinimg.com/736x/2d/52/a0/2d52a0a8e0df5485a965f79dc587ccf0.jpg",
"writer":"Unknown",
"message":"အန်ကယ်ရော ဆရာပါ တကယ့်မိသားစုအိမ်ကိုရောက်နေသလို နောက်ဖေးဝင်ချလာပြီး မုန့်ဖတ်သုပ်ကို ကလေးတွေလိုလာတောင်းကြတာလေ။
အန်ကယ်က
ငါက အညာသားအေ့။ အသုပ်အင်မတန်ကြိုက်တာ။ ဆာကလည်းဆာနေတော့ အလျင်မမီဘူးသမီးရေ။ထပ်ထည့်ဦးဟ။  
ဆရာပြေကတော့
ကျွန်တော် က သီပေါသားပေမဲ့ မန္တလေးမှာအနေကြာလို့ အသုပ်က အလွန်ကြိုက်။ မမော် လက်ရာကောင်းတာလည်း ပါတာပေါ့လေ။
ကျမ မှာတော့ စာရေးဆရာ ရင့်မကြီးနှစ်ယောက် ပန်းကန်လေးတွေကိုင်ပြီး အသုပ်လိုက်ပွဲကို မီးဖိုခြောင်ထဲထိ လာတောင်း။ 
အိမ်ရှေ့ပြန်မသွားတော့ပဲ နယ်နေတဲ့ဇလုံကြီးရှေ့တင်ထိုင်ပြီးအားရ ပါးရ စားကြတဲ့မြင်ကွင်းကို ကနေ့ အထိ မျက်စေ့ထဲကမထွက်ဘူး။
ချစ်စရာကောင်းလိုက်ကြတာ။
အဖေက သူတို့နှစ်ယောက်ပျောက်လို့ 
ဟို နှစ်ယောက်ဘယ်ရောက်သွားတာတုံး။။ ---- ဆိုပြီး နောက်ဖေးထဲဝင်ကြည့်မှ သူ့သမီးအသုပ်နယ်နေတဲ့ဇလုံကြီးရှေ့ ဆောင့်ကြောင့်ထိုင်စားနေမှန်းလည်းသိရော၊ သဘောတွေကျတာ ဆိုတာလေ။
တကယ်လွမ်းမိပါတယ်"
},

{
"image":"https://bawa101.com/storage/article/2019/February/2ZtLjXupxqeI0nJXQVrJ.jpg",
"writer":"bawa101",
"message":"....."
}
